دِیوید جونز قصد دارد تا یک بازی جهان‌باز (open-world) بسازد و در قسمتی از این بازی شخصیت اصلی قرار است دارت بازی کند. او از شما می‌خواهد که منطق این بازی را به صورت زیر پیاده‌سازی کنید.

3 دایره با شعاع‌های مختلف و هم‌مرکز داریم (مرکز مبدا مختصات است) که نسبت شعاع‌ها یکسان نیست (اگر یکسان بود برنامه باید عبارت error را چاپ کند و خارج شود). هر شعاع یک امتیاز خاص دارد به طوری که شعاع کوچک‌‌تر امتیاز بیشتر و شعاع بزرگ‌تر امتیاز کمتری دارد.

قرار است تا مختصات برخورد دارت‌ها به شما داده شود و با توجه به شعاع کوچک‌ترین دایره و نسبت شعاع‌ها و امتیاز هر شعاع، امتیاز هر سری بازی توسط برنامه شما محاسبه شود.

# ورودی
خط اول: 3 عدد که بعد از هر کدام حرف $R$ آمده با یک فاصله وارد می‌شود.

خط دوم: 3 عدد که بیان‌گر امتیازهاست.

خط سوم: شعاع کوچک‌ترین دایره.

خط چهارم: تعداد پرتاب‌ها ($n$).

هر کدام از $n$ خط بعدی: مختصات برخورد.

همه اعداد ورودی صحیح هستند.

برای همه اعداد ورودی:
$$-10^9\le input \le 10^9$$

# خروجی
عددی صحیح که بیانگر امتیاز کسب شده است.

## ورودی نمونه ۱
```
100R 200R 900R
100 20 50
10
3
0 0 
5 12
100 100
```


## خروجی نمونه ۱
```
150
```


پرتاب اول 100 امتیاز، پرتاب دوم 50 امتیاز و پرتاب سوم (به دلیل خارج از محوطه بودن) صفر امتیاز دارند.
همان‌طور که دیدید نسبت شعاع‌های داده شده و R بیانگر کوچکترین شعاع نیست و به عبارت دیگر 1 و 2 و 9 با 5 و 10 و 45 فرقی ندارد و کوچک‌ترین شعاع تعیین کننده اندازه دایره هاست.