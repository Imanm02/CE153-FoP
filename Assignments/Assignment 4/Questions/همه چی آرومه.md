+ محدودیت زمان: ۱ ثانیه
+ محدودیت حافظه: ۱۰۰ مگابایت

----------

طبق برنامه، عملیات رمزگذاری پایگاه‌داده‌­های شرکت با موفقیت انجام شد. بخش زیادی از اطلاعات مورد حمله واقع‌شده رمزگذاری شد و از بین رفت؛ اما در رسانه‌ها هیچ خبری مبنی بر حمله سایبری به شرکت داده­ نشده­ است. شاید نمی‌خواهند هیچکس از شکستی که خورده‌اند خبردار شود و ضعف نشان بدهند.

الیوت این افکار را با خود مرور می‌کند. چندروزی از انجام‌گرفتن حمله به گذشته و به ­جز عدم پوشش خبر حمله توسط رسانه‌ها مشکلی وجود ندارد؛ تا اینکه او یک تماس عجیب از یک شماره ناشناس دریافت می‌کند. او تلفن را برمی‌­دارد و این جملات را با صدای ضبط­ شده می‌شنود: "الیوت آلدرسون؛ 26 ساله؛ مهندس ارشد شبکه در شرکت امنیت سایبری آل‌سیف؛ ساکن در نیویورک، بروکلین، خیابان اسپرینگ پلاک 76. عامل حمله به پایگاه ­داده شرکت. بله می‌دانیم کار شماست. هیچ­کاری نکنید و منتظر باشید".

*لعنت*. مثل اینکه درگیرشدن با قدرتمند­ترین انسان‌های روی زمین آن‌قدر­ها هم آسان نیست. اما منتظر نشستن هم کار درستی به نظر نمی‌آید. برای همین الیوت دست­ به ­کار می‌شود. او تصمیم می‌گیرد با هک کردن برج‌های مخابراتی که

احتمال تماس از طریق آن‌­ها وجود دارد، آدرس دقیق مکانی تماس از آن­جا گرفته­ شده را به دست آورد و سری به آن­جا بزند تا بلکه بتواند دوباره نسبت به آن­ها برتری پیدا کند. او 6 برج مخابراتی که بیشترین احتمال برقراری تماس از آن‌­ها وجود دارد را هک کرده و اطلاعات $a$ تا $f$ را از آن­ها به دست می‌آورد. برای به دست آوردن مختصات دقیق محل تماس، نیاز است تا این اطلاعات به دست آمده با روش صحیحی پردازش شوند. به این صورت که از $a$ تا $f$ به عنوان ضریب یک معادله درجه 5 استفاده می‌کند و همچنین تعیین می‌کند که در این قسمت از شهر(که به صورت دو عدد برای مشخص کردن بازه جواب داده می‌شود) به دنبال مختصات مورد نظر بگردد و در صورت پیدا شدن، آن را چاپ کند.
$$ax^5+bx^4+cx^3+dx^2+ex+f=0$$

روش پیدا کردن معادله در بازه مورد نظر به این صورت است: ابتدا مقدار تابع در دو سر بازه مورد نظر را پیدا می‌کند. در صورتی که مقدار تابع در دو سر بازه هم علامت بودند، عبارت !NOT POSSIBLE چاپ می‌شود و برنامه تمام می‌شود. در غیر این صورت مقدار تابع در نقطه وسط بازه را پیدا می‌کند و علامت آن را با مقدار تابع در دو سر بازه مقایسه می‌کند و سپس این عمل را برای نیم‌بازه ای تکرار می کند که مقدار تابع در دو سر آن هم علامت نیستند. 

# ورودی

در خط اول ورودی، هر یک از ضرایب اعشاری $a$ تا $f$ به ترتیب و با یک فاصله از هم آمده‌اند.
در خط دوم ورودی دو عدد اعشاری $m$ و $n$ که دو سر بازه‌ای هستند که جواب در آن‌ها پیدا میشود، داده شده‌است. 

# خروجی

خروجی برنامه تنها یک خط است، که در صورتی که مقادیر دو سر بازه اولیه هم‌علامت باشند عبارت زیر چاپ می‌شود:

	NOT POSSIBLE!

و در غیر این صورت، پاسخ معادله به صورت عدد اعشاری چاپ می‌شود.

# مثال

## ورودی نمونه ۱

```
0 0 0 0 2 -22
0 20
```


## خروجی نمونه ۱

```
11.000000
```

معادله به صورت $2x=22$ است و در نتیجه خروجی $11$ می‌شود.


## ورودی نمونه ۲

```
0 0 0 1 -5 6
0 2.5
```


## خروجی نمونه ۲

```
2.000000
```


معادله به صورت $x^2-5x+6=0$ است و دربازه 0 تا 2.5 تنها جواب برابر $x=2$ است. ابتدا مقدار تابع در دو سر بازه بررسی می‌شود. در $x=0$ مقدار تابع برابر $6$ و در $x=2.5$ مقدار تابع برابر با $-0.25$ است. با توجه به اینکه مقدار تابع در دو سر بازه هم‌علامت نیستند، می‌توان جواب را در این بازه پیدا کرد و جواب به طور بازگشتی پیدا می‌شود.

## ورودی نمونه ۳

```
0 0 0 1 6 10
-10 10
```

## خروجی نمونه ۳

```
NOT POSSIBLE!
```

مقدار تابع در $x=10$ برابر با $170$ و در $x=-10$ برابر با $50$ است. با توجه به اینکه این مقادیر هم‌علامتند، نمی‌توان جوابی برای معادله ارائه داد.