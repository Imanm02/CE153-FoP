+ محدودیت زمان: ۰.۵ ثانیه
+ محدودیت حافظه: ۵ مگابایت

----------
![](https://s17.picofile.com/file/8415542734/IMG_4459.JPG)

در حین فرار از دشمنان همیشگی خود، سفینه ریک دچار آسیب‌دیدگی جدی می‌شود و او (که این بار به تنهایی سفر کرده) مجبور به فرود اضطراری به روی سیاره کم‌زبان‌ها می‌گردد. 
ساکنین این سیاره - کم‌زبان ها - دارای زبانی بدوی هستند. کل این زبان از 9 کاراکتر تشکیل شده‌ است و حتی فاصله نیز در جملات زبان آنها جایگاهی ندارد.

ریک پس از مدتی کلنجار رفتن با کم‌زبان ها، تصمیم می‌گیرد نرم‌افزاری تولید کند که به او در فهم زبان کم‌زبان ها یاری رساند و جایگاه واژگانی که ریک از قبل می‌شناسد را در جمله پیدا کند تا بلکه او بتواند جملات آنها را متوجه شود.
از آنجایی که مورتی مشغول یادگیری آنلاین در مدرسه بوده است و نتوانسته همراه ریک شود، ریک برای ساخت این نرم‌افزار به کمک شما احتیاج دارد.

این نرم‌افزار با دریافت یک جمله و یک کلمه، محل قرارگیری کلمه در جمله را پیدا می‌کند و اگر کلمه در جمله یافت نشود عدد `-1` را چاپ می‌کند.

# ورودی

 ابتدا در یک خط عدد n داده می‌شود که نشان دهنده طول جمله‌ای است که قرار است دریافت کند. جمله ورودی **فقط** متشکل از کاراکتر های a ,b ,c ,d ,e ,f ,g ,h ,i است و شامل فاصله و یا کاراکترهای دیگر نمی‌باشد.

سپس در خط دوم ورودی، عدد m داده می‌شود که نشان‌دهنده طول کلمه است. قوانین گفته شده درباره جمله درباره کلمه نیز صدق می‌کند.

$$ 0 < m,n < 10 $$

سپس ابتدا در n خط، کاراکتر های جمله به ترتیب داده می‌شوند. (در هر خط یک کاراکتر)
و بعد از آن در m خط، کاراکتر های کلمه به ترتیب داده می‌شوند. (در هر خط یک کاراکتر)

همچنین تضمین می‌گردد کلمه حداکثر یک بار در جمله ظاهر می‌گردد.

# خروجی

در تنها خط خروجی باید یک عدد بین ۰ تا n - m داده شود که نشان دهنده این است که کلمه در چندمین اندیس جمله آمده است. اگر کلمه در جمله یافت نمی‌شد، باید عدد `-1` چاپ گردد.
منظور از اینکه کلمه در چندمین اندیس جمله ظاهر شده است این است که چنانچه کلمه در جمله آمده‌است، جایی که کلمه شروع می‌شود چندمین حرف از جمله است (و شمردن اندیس از 0 آغاز می‌شود نه 1)
(مثلا در **test** ، اگر دنبال **es** باشیم می‌گوییم از اندیس اول شروع شده، **te** از اندیس صفر شروع شده و ...)

# مثال
## ورودی نمونه ۱
```
5
2
a
b
c
d
e
c
d
```

## خروجی نمونه ۱
```
2
```

در این مثال جمله داده شده **abcde** است و کلمه **cd** است. کلمه ما در جمله ظاهر شده و اندیس دوم جمله است.

## ورودی نمونه ۲
```
9
3
a
a
a
b
b
b
i
i
i
b
b
i
```

## خروجی نمونه ۲
```
4
```

جمله داده شده **aaabbbiii** است و کلمه داده شده **bbi** است. کلمه در جمله ظاهر شده و در اندیس چهارم قرار گرفته است.

## ورودی نمونه ۳
```
5
3
a
a
e
f
h
a
e
g
```

## خروجی نمونه ۳
```
-1
```

جمله داده شده **aaefh** است و کلمه داده شده **aeg** است. این کلمه اصلا در جمله ظاهر نشده است پس خروجی 1- است.