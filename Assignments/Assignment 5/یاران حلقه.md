+ محدودیت زمان: ۵۰۰ میلی‌ثانیه
+ محدودیت حافظه: ۲۵ مگابایت

----------
![توضیح تصویر](https://www.unscrambled.sg/wp-content/uploads/2016/07/lord-of-the-rings.png)

انسان‌ها، الف‌ها، دورف‌ها و انت‌ها دور هم جمع آمده‌اند. مردمانی از سرزمین‌های روهان و گاندور، درختان از جنگل‌های سرمین میانه، دورف‌ها از زمین‌های شائر و خلاصه همه و همه جمع آمده‌اند تا یاران حلقه را مشخص کنند.

در بین آنها فرودو و گندالف نیز به چشم می‌خورند. همه می‌دانند که باید در نبرد با سائورون پیروز شوند و این تنها در صورتی محقق می‌شود که حلقه در آتش فشان واقع در سرزمین موردور نابود شود. گندالف که می‌داند حلقه چگونه یار خود را انتخاب می‌کند. (حالا اینکه چرا حلقه باید یار خودشو انتخاب کنه تا به سائورون برسه رو باید از خودش بپرسید.) گندالف اما می‌داند که تنها فرودو می‌‌تواند حلقه را در کوه آتش نابود کند.

حلقه به این شکل عمل می‌کند که همانطور که افراد دور حلقه حلقه زده‌اند تا یکی از آنها انتخاب شود تا حلقه را بر گردن خود بیاندازد حلقه از قدرت جادویی خود استفاده می‌کند و به صورت یکی در میان در ذهن و روح افراد رسوخ کرده و آنها را منصرف می‌کند.  از آنجا که گندالف این را می‌داند می‌خواهد جایگاهی را به فرودو معرفی کند تا نهایتا او باقی بماند و حلقه را بر گردن خود بیاندازد اما چون عصا‌یش در نبرد با سارومان شکسته توانایی انجام دادن این کار را ندارد و از شما کمک می‌خواهد.  شما باید به او کمک کنید تا جایگاه مناسب را به فرودو بگوید درغیر این صورت کل سرزمین میانه نابود می‌شود.

# مثال

فرض کنید که ۷ نفر دور حلقه ایستاده‌اند.
در دور اول حلقه شماره های ۲و۴و۶ را منصرف می‌کند. سپس اعداد ۱و۳و۵و۷ باقی مانده‌اند که پس از حذف ۶ عدد ۷ اسکیپ می‌شود و سپس در دور بعد عدد ۱ و ۵ حذف می‌شوند. سپس عدد ۳ و نهایتا عدد ۷ باقی می‌ماند بنابراین فرودو باید در جایگاه ۷‌ام قرار گیرد تا سرزمین میانه نجات پیدا کند.

+ دقت کنید از انجا که حلقه بسیار قدرتمند است تنها اگر از آرایه در پیاده سازی کد خود استفاده کرده باشید حلقه متوجه کمک شما به گندالف نمی‌شود در غیر این صورت (اگر از آرایه استفاده نکرده باشید.) همه را منصرف می‌کند و سرزمین میانه نابود می‌شود و شما هم نمره صفر خواهید گرفت.

# ورودی

ورودی تنها شامل یک خط است که در آن عدد طبیعی $n$ آمده است.
$$1 \le n \le 1000000$$

# خروجی

در یک خط شماره جایگاهی که فرودو باید قرار گیرد تا نهایتا منصرف نشود و تنها او باقی بماند را چاپ کنید.

# مثال

## ورودی نمونه ۱

```
5
```

## خروجی نمونه ۱

```
3
```

## ورودی نمونه ۲

```
56
```

## خروجی نمونه ۲

```
49
```