+ محدودیت زمان: ۵۰۰ میلی‌ثانیه
+ محدودیت حافظه: ۵۰ مگابایت

----------

![میناس تریث - پایتخت گاندور](https://static.wikia.nocookie.net/lotr/images/4/4f/Roturn_King-Minas_Tirith.jpg/revision/latest?cb=20100114191137)

----------

سائرون برای تسخیر سرزمین میانه و بعد از آن نابود کردن تمام انسان‌ها باید آخرین سد خود یعنی گاندور را از پیش روی بردارد. او برای این کار سپاهی عظیم شامل سربازانی از ارک‌ها‌ ، ترول‌ها و ... را فراهم کرده است.

آراگورن (جان جانان) سرباز مدافع میهن و فرمانروای گاندور با خود عهد کرده است که تا آخرین نفس در برابر سپاه سائرون مقاومت کند تا هنگامی که فرودو بتواند آخرین حلقه‌ی قدرت را نابود کند.

او  برای موفقیت در این کار باید اطلاعات زیادی از ارتش سائرون به دست بیاورد، اما به ناچار او تنها شما را برای جاسوسی کردن و به دست آوردن اطلاعات از سپاه سائرون برگزیده است. شما پس از چند روز می‌توانید اطلاعات زیر را به دست آورید: 

1. ارتش سائرون از نژادهای متفاوتی تشکیل شده است.
2. یک سرباز در این سپاه از نژاد $ k $ است اگر و فقط اگر به اندازه $ P_k $ قدرت داشته باشد.
3. سائرون نمی‌خواهد تمام لشکریان را به این نبرد بفرستد و میخواهد تنها با بخشی از سربازان خود به این نبرد بیاید.
4. تقسیم قدرت به این گونه است که اگر سائرون سربازی که قدرتش $ P_k $ است را برای این نبرد محیا کند؛ 
	سربازانی که قدرت  $ P_k-1 $ یا $ P_k+1 $ داشته باشند را (در صورت وجود) به این نبرد نمی‌فرستد.

شما از قبل می‌دانید که هر نژاد چه قدرتی دارد و آراگورن (دوباره جان جانان) می‌خواهد بداند حداکثر قدرت سپاه سائرون (که از جمع قدرت تک‌تک سربازهایی که برای این نبرد محیا می‌شوند، محاسبه می‌شود) چقدر خواهد بود.

# ورودی

ورودی شامل دو خط است. در خط اول تنها یک عدد صحیح $n$ آمده‌است که نشان دهنده‌ی تعداد سربازان سائرون است.

$$ 1 \le n \le 10^5 $$

در خط بعد یک دنباله شامل $n$ عدد صحیح با فاصله از هم آمده است که جمله $i$ام این دنباله نشان دهنده‌ی $ P_i $ ؛ یعنی قدرت آن سرباز $i$ام است.


$$ 1 \le P_i \le 10^5 $$

# خروجی

در تنها خط خروجی شما باید $ P_{max} $ که حداکثر قدرت سپاه سائرون است را نمایش دهید.

# مثال

## ورودی نمونه ۱

```
5
1 2 3 4 5
```

## خروجی نمونه ۱
```
9
```

توضیحات: حداکثر قدرت سپاه هنگامیست که سربازهای با قدرت ۱،۳،۵ انتخاب شوند.

## ورودی نمونه ۲

```
10
1 1 2 2 2 2 2 3 5 2
```

## خروجی نمونه ۲

```
17
```

توضیحات: حداکثر قدرت سپاه هنگامیست که سربازانی که قدرت آنها ۲ است و سربازی که قدرت آن ۵ است انتخاب شوند.